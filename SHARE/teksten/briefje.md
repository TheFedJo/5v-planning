Al een tijd terug (11 mei) stond in het RD een artikel over de Kanaän Courant. Dat bleek een interessante website die de gereformeerde gezindte op een over het algemeen nette maar gedurfde manier scherp probeert te houden. Nu werd er in datzelfde artikel ook een Twitteraccount genoemd, namelijk @DuMarxie. Dit account, wat volgens het artikel aan de Kanaän Courant gelinkt was, is echter heel anders.
Het account @DuMarxie dat door een onbekende wordt bediend, is van een heel ander soort. Het bevat voornamelijk aggresieve spot met alles wat ook maar enigszins reformatorisch aandoet afgewisseld met schuttingtaal en andere vunzigheden. Het is dan ook vreemd dat de link gelegd wordt met de veel tammere Kanäan Courant. Daarnaast vormt het ook een waarschuwing voor ouders die hun kinderen loslaten op het internet of beter gezegd het internet loslaten op hun kinderen. Helaas is er nog altijd te weinig bewustwording van de negatieve effecten die hier het gevolg van kunnen zijn. Van alle kwaden die schuilgaan op het internet is @DuMarxie nog maar het topje van de ijsberg. 
